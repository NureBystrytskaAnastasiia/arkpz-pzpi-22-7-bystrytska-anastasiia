Міністерство освіти і науки України Харківський національний університет радіоелектроніки





Кафедра «Програмної інженерії»





Дисципліна « Аналіз та рефакторинг коду» Лабораторна робота №1
«Розробка Vision & scope »












Виконала:
ст. гр. ПЗПІ-22-7
Бистрицька А.І	Прийняв:
 ст. викл.
Сокорчук І.П



Харків – 2024
1	РОЗРОБКА VISION & SCOPE
1.1	Мета роботи

Описати проєкт у форматі Vision & Scope.

1.2	Хід роботи

1.2.1	Описати актуальність проблем, які вирішує програмна система. Описати інші аналогічні рішення, що вирішують ту ж саму проблему, або використовують ті ж самі методи вирішення завдань. Описати способи монетизації проекту.

1.2.2	Описати призначення системи, вказати її головні функціональні можливості.
1.2.3	Докладно описати функції кожної з частин системи та вимоги до цих частин.
1.2.4	Описати усі технології, які будуть використані у проєкті.

1.2.5	Посилання на відеозапис: https://youtu.be/fj00bxkU03s

Висновок: під час виконання лабораторної роботи було описано проект у форматі Vision & Scope (Додаток А)

 
ДОДАТОК А
Vision and Scope Document


for

<Програмна система для автоматизації роботи аптечних мереж>

Version 1.0 approved


Prepared by Бистрицька Анастасія


<15.12.2024>
 
Table of Contents

Table of Contents	4
Revision History	4
1.	Business Requirements	5
1.1 Background (Передумови)	5
1.2 Business Opportunity (Бізнес-можливості)	5
2.	Vision of the Solution	8
2.1 Vision Statement (Окреслення концепції)	8
2.2 Major Features (Головна функціональність)	8
3.	Scope and Limitations	11
3.1 Scope of Initial Release (Рамки первинного випуску)	11
3.2	Scope of Subsequent Releases  (Рамки наступних випусків)	13
3 Business Context	14
4.3  Operating Environment (Робоче середовище)	14





Revision History

Name	Date	Reason For Changes	Version
Бистрицька Анастасія	19.11.2024		1.0


 
1.	Business Requirements
1.1 Background (Передумови)
На сучасному етапі розвитку фармацевтичного сектору ключовими проблемами є складність управління запасами, неефективність фінансового обліку та високий ризик людських помилок. Багато аптечних мереж стикаються із труднощами у підтримці належних умов зберігання лікарських засобів через брак автоматизованих систем моніторингу параметрів навколишнього середовища.
Ручне управління запасами часто призводить до:
●	надмірного накопичення препаратів із закінченим терміном придатності;
●	дефіциту затребуваних лікарських засобів;
●	порушення стандартів зберігання через недостатній контроль температури та вологості.
Додатково, недостатній рівень автоматизації фінансового обліку ускладнює формування звітів, що негативно впливає на аналіз прибутковості аптечних мереж. Для вирішення цих проблем потрібна комплексна система, яка об’єднає всі ключові процеси в одній платформі, підвищивши ефективність та безпеку операцій
1.2 Business Opportunity (Бізнес-можливості)
Фармацевтичний ринок демонструє високий попит на автоматизовані програмні рішення, що спрощують ключові бізнес-процеси аптечних мереж. На сьогодні основними проблемами є складність управління
 запасами, ризик втрат через неправильне зберігання препаратів, а також начна витрата часу на обробку фінансової документації та звітності. У цьому контексті автоматизація є стратегічним напрямом розвитку, що забезпечує конкурентоспроможність аптечних мереж.
Ринкове середовище характеризується наявністю кількох категорій програмних продуктів:
●	Pharmacy Management Systems (G2 Pharmacy Management Systems): орієнтовані на управління запасами та обробку замовлень, але не забезпечують повноцінної інтеграції з IoT-пристроями для моніторингу умов зберігання лікарських засобів.
●	Electronic Health Records (ISO Electronic Health Records): дозволяють вести електронні медичні записи, однак їх функціонал не охоплює ключові аспекти управління аптечними мережами.
●	Prescription Management Systems (The Top 18 e-Prescribing Software For 2024): зосереджені на автоматизації обробки електронних рецептів, але мають обмежену функціональність у сферах інвентаризації чи фінансового обліку.
●	Inventory Management Systems (Best Pharmacy Software 2024 - Capterra): надають інструменти для обліку запасів, проте не інтегруються з процесами продажу чи замовлення.
●	Point of Sale Systems (Best Pharmacy Software 2024 - Capterra): забезпечують обробку продажів, але не мають функціоналу для моніторингу запасів чи автоматизації звітності.
Запропонована система буде вирішувати всі ці проблеми завдяки інтеграції ключових функцій в єдиній платформі. Вона включатиме:
●	Автоматизоване управління запасами, що дозволяє мінімізувати втрати через дефіцит або надлишок товарів.
●	IoT-моніторинг умов зберігання (температури та вологості) для забезпечення дотримання фармацевтичних стандартів.
●	Автоматизацію фінансового обліку, що скорочує час на підготовку звітності.
●	Зручність використання навіть для невеликих аптечних мереж завдяки гнучкій моделі ліцензування.
Продукт відповідатиме сучасним ринковим тенденціям у цифровізації бізнесу, задовольняючи стратегічні потреби аптечних мереж у підвищенні ефективності, зменшенні ризиків і максимізації прибутковості. Його унікальність у комплексному підході робить систему привабливим рішенням на фоні існуючих програмних продуктів.
 
2.	Vision of the Solution

2.1 Vision Statement (Окреслення концепції)
Програмна система для автоматизації роботи аптечних мереж стане ключовим інструментом, який забезпечить комплексне управління аптечними процесами, включаючи облік запасів, фінансовий облік, обробку замовлень та моніторинг умов зберігання лікарських засобів. Її впровадження дозволить мінімізувати людські помилки, знизити операційні витрати та підвищити ефективність аптечних мереж. Завдяки інтеграції з IoT-пристроями, система буде здійснювати постійний моніторинг параметрів зберігання, забезпечуючи відповідність фармацевтичним стандартам.
Система також спростить аналіз бізнес-операцій, дозволить швидко створювати звіти та ухвалювати управлінські рішення на основі актуальних даних. Вона буде доступною для малих і середніх аптечних мереж, допомагаючи їм адаптуватися до сучасних умов ринку та ефективно використовувати ресурси.
2.2 Major Features (Головна функціональність)
Система буде мати наступний функціонал, спрямований на автоматизацію основних бізнес-процесів аптечних мереж:
Управління запасами
MF-1 Контроль залишків у реальному часі
•	Система дозволить відстежувати наявність лікарських засобів у режимі реального часу, що дасть змогу уникнути дефіциту чи перевищення запасів.
MF-2 Автоматичні сповіщення про поповнення запасів
•	Коли рівень запасів певного препарату досягатиме критичного мінімуму, система надсилатиме попередження, допомагаючи вчасно формувати замовлення.
MF-3 Управління термінами придатності
•	Система буде вести облік термінів придатності всіх товарів та надсилати сповіщення про наближення дати закінчення терміну придатності, запобігаючи списанню.
MF-4 Поповнення запасів ліків
•	Механізм додавання ліків у систему та оновлення даних про постачальників та ліків.
IoT-моніторинг умов зберігання
MF-5 Моніторинг параметрів зберігання
•	Система буде підключатися до IoT, які контролюють температуру та вологість у зонах зберігання.
MF-6 Автоматичні сповіщення про порушення параметрів
•	У разі перевищення допустимих параметрів температури або вологості система буде негайно повідомляти відповідальних осіб для оперативного реагування.
MF-7 Архів даних про умови зберігання
•	Усі дані про умови зберігання зберігатимуться в архіві, що дозволить аналізувати відповідність стандартам у разі перевірок.
Обробка замовлень
MF-8 Відстеження статусу замовлення
•	Буде забезпечено можливість контролю виконання замовлення – від його створення до доставки.
Авторизація
MF-9 Авторизація користувачів
•	Підтримка авторизації для двох ролей: Адміністратор та Фармацевт.
•	Система забезпечує безпеку даних за допомогою індивідуальних облікових записів.
•	Механізм входу за логіном та паролем.
•	Можливість зміни паролю та відновлення облікових даних.
Адміністрування
MF-10 Управління користувачами системи
•	Перегляд облікових записів користувачів.
•	Видалення облікових записів користувачів у разі їх звільнення.
MF-11 Управління даними системи
•	Збереження та редагування ключових даних у системі.
•	Підтримка механізму резервного копіювання даних для забезпечення їх цілісності.
•	Можливість відновлення даних із резервних копій у разі збоїв.
MF-12 Створення резервних копій налаштувань та даних
•	Автоматичне та ручне створення резервних копій усіх налаштувань та даних системи.
MF-13 Експорт та імпортування даних та налаштувань
•	Механізм експорту даних у популярних форматах (CSV, Excel).
•	Підтримка імпорту даних для швидкого оновлення системи.
MF-14 Управління сертифікатами
•	Налаштування параметрів температури та вологості для конкретного приміщення.
•	Механізм встановлення та оновлення цифрових сертифікатів для забезпечення безпеки системи.
•	Підтримка SSL-сертифікатів для захисту даних при передачі.

 
3.	Scope and Limitations

3.1 Scope of Initial Release (Рамки первинного випуску)
У первинному випуску програмної системи для автоматизації аптечних мереж буде реалізовано функціональність, спрямовану на оптимізацію основних бізнес-процесів аптечних мереж через наступні ключові можливості:
Управління запасами
•	Контроль залишків у реальному часі: Система дозволить відстежувати лікарські засоби у режимі реального часу, забезпечуючи уникнення дефіциту або надлишку запасів.
•	Автоматичні сповіщення про поповнення запасів: При досягненні критичного рівня запасу препарату, система надсилатиме попередження для своєчасного формування замовлень.
•	Управління термінами придатності: Система буде вести облік термінів придатності товарів та сповіщати про наближення дати закінчення терміну придатності.
•	Поповнення запасів ліків: Механізм додавання ліків у систему та оновлення даних про постачальників.
IoT-моніторинг умов зберігання
•	Моніторинг параметрів зберігання: Підключення до IoT-сенсорів для контролю температури та вологості у зонах зберігання.
•	Автоматичні сповіщення про порушення параметрів: У разі перевищення допустимих параметрів температури або вологості система негайно сповіщатиме відповідальних працівників.
•	Архів даних про умови зберігання: Зберігання історії параметрів у архіві для аналізу відповідності стандартам у разі перевірок.
Обробка замовлень
•	Відстеження статусу замовлення: Механізм для контролю від моменту створення замовлення до його доставки.
Авторизація
•	Авторизація користувачів: Підтримка авторизації для двох ролей — Адміністратор та Фармацевт, з індивідуальними обліковими записами та входом за логіном та паролем.
•	Механізм зміни паролю та відновлення облікових даних.
Адміністрування
•	Управління користувачами системи: Механізм додавання, редагування та видалення облікових записів, а також можливість призначення ролі користувачам.
•	Перегляд активності користувачів та журналу дій: Для моніторингу роботи всіх учасників системи.
Управління даними системи
•	Збереження та редагування даних: Підтримка можливості редагування ключових даних у системі.
•	Резервне копіювання даних: Механізм автоматичного та ручного створення резервних копій для забезпечення їх цілісності та можливість відновлення даних у разі збоїв.
•	Імпортування та експорт даних: Підтримка експорту даних у популярних форматах (CSV, Excel) та імпорту для швидкого оновлення даних.

 
3.2	Scope of Subsequent Releases  (Рамки наступних випусків)
У наступних випусках продукту буде поступово додаватися новий функціонал, який дозволить розширити можливості системи для більш ефективної автоматизації аптечних мереж. Ключові функції, які будуть реалізовані в майбутніх версіях, включають:
1.	Продаж ліків
•	Обробка операцій з продажу лікарських засобів.
2.	Генерація звітів про продажі
•	Аналітичні звіти про об'єм продажу та популярність ліків.
3.	Формування накладних на основі замовлень
•	Автоматичне створення накладних для доставки ліків на основі отриманих замовлень.
4.	Доставка ліків
•	Організація процесу доставки ліків від постачальників до аптечних точок.
 
                  4. Business Context
4.3  Operating Environment (Робоче середовище)
Для створення програмної системи автоматизації роботи аптечних мереж з інтеграцією IoT-функціоналу, буде використано наступний технологічний стек. Цей стек дозволить забезпечити високий рівень продуктивності, зручність у розробці та масштабованість системи, а також інтеграцію з IoT-сенсорами для моніторингу умов зберігання лікарських засобів.
1. Серверна частина
•	Буде розроблена за допомогою Node.js та Express.js, що дозволяє ефективно обробляти запити, взаємодіяти з базою даних і обробляти дані, отримані від IoT-пристроїв.
•	Завдяки Node.js забезпечується високий рівень обробки запитів у реальному часі для постійного моніторингу сенсорів та обробки даних, таких як температура і вологість.
2. База даних
•	Для зберігання інформації про запас лікарських засобів та даних з IoT-сенсорів буде використовуватись MongoDB.
•	MongoDB дозволяє зберігати дані у гнучкому форматі, що ідеально підходить для роботи з IoT, де структура даних може змінюватись.
•	База даних забезпечуватиме збереження історії параметрів зберігання та швидкий доступ до актуальних даних.
3. Фронтенд
•	Для фронтенду буде використовуватись просте рішення на основі HTML та JavaScript.
•	Це дозволить створити легкий та швидкий інтерфейс для відображення даних з IoT-сенсорів у реальному часі, а також для взаємодії з іншими функціональними можливостями системи, такими як управління запасами та формування звітів.
•	Таке рішення має мінімальний розмір та швидко завантажується, забезпечуючи необхідну продуктивність без зайвих залежностей.
4. Інтерактивність
•	Для роботи з асинхронними запитами буде використовуватись бібліотека Axios для взаємодії між клієнтом та сервером.
•	Для безперервної передачі даних у реальному часі можна використовувати WebSocket або MQTT, щоб забезпечити оперативний моніторинг параметрів зберігання.

